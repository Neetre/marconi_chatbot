Analisi del contesto e dei bisogni del territorio:

Popolazione scolastica

L'Istituto Marconi accoglie studenti provenienti da tutta la provincia. Il contesto socio-economico risulta medio/medio-alto. Non figurano iscritti studenti con particolari svantaggi. La presenza di alunni con cittadinanza non italiana si attesta intorno al 16,54%; per pochissimi di loro si rilevano significative carenze nella lingua italiana.

Territorio e capitale sociale
Il territorio in cui è collocata la scuola si caratterizza per una realtà produttiva diffusa, con presenza di numerose piccole/medie aziende, anche ad alto contenuto tecnologico. Elevato è il numero delle associazioni datoriali di categoria che interagiscono con la scuola. Sono presenti molte associazioni di volontariato. Ulteriore opportunità è costituita dalla presenza di un Ateneo cittadino disponibile alla collaborazione.


Risorse economiche e materiali
L’Istituto è vicino a tutti i principali servizi di trasporto urbano ed extraurbano. Le strutture della scuola sono a norma. Non si registrano problemi nell’accesso e nell’uso       degli spazi, sia esterni che interni, poiché non vi sono barriere architettoniche. Molta attenzione è rivolta alla sicurezza. Costante è la cura e la manutenzione degli ambienti. Ogni aula è dotata di LIM e i laboratori sono tecnologicamente aggiornati. La scuola ricerca fonti di finanziamento attraverso l'adesione a bandi locali, regionali e  nazionali, che vanno ad aggiungersi alle risorse statali.


LE FINALITÀ GENERALI DELLA SCUOLA:

Profilo umano e sociale

L’Istituto:

·         opera per il pieno sviluppo della persona umana (art. 3 della Costituzione);

·         promuove la formazione di un cittadino consapevole  e  responsabile  delle   proprie scelte; coinvolgimento attivo del maggior numero di studenti per sviluppare senso di appartenenza;


·         contrasta le disuguaglianze socio-culturali e territoriali, garantendo il diritto allo studio e le pari opportunità di successo formativo e di istruzione permanente dei cittadini;

·         realizza una scuola aperta, quale laboratorio permanente di ricerca, sperimentazione ed innovazione didattica, di partecipazione e di cittadinanza     attiva;

·         diffonde l’educazione alla solidarietà come assunzione di responsabilità con e  per gli altri e l’educazione alla pace come valorizzazione del dialogo e condivisione della diversità delle esperienze.
L'istituto promuove il benessere degli studenti, del personale docente e ATA attraverso differenti iniziative: presenza di psicologi e educatori a scuola, scuola per genitori, progetti per salute e benessere, progetti contro il bullismo, etc.
Profilo tecnico

L'Istituto forma diplomati con specializzazione in:

Elettronica ed Elettrotecnica
Informatica e Telecomunicazioni
Trasporti e Logistica

Intende valorizzare per tutti gli indirizzi il metodo scientifico e le capacità tecniche   come strumenti essenziali di lettura della realtà e della sua trasformazione.

Promuove la capacità di:

·         pianificare e stabilire priorità, risolvere problemi e agire in modo flessibile e creativo

·         passare dall’analisi del problema alla progettazione delle procedure di soluzione


·         proporre, valutare e gestire il cambiamento in ambito tecnologico.


OBBIETTIVI FORMATIVI PRIMARI:

valorizzazione e potenziamento delle competenze linguistiche, con particolare riferimento all'italiano nonché alla lingua inglese e ad altre lingue dell'Unione europea, anche mediante l'utilizzo della metodologia Content language integrated learning
potenziamento delle competenze matematico-logiche e scientifiche
sviluppo delle competenze in materia di cittadinanza attiva e democratica attraverso la valorizzazione dell'educazione interculturale e alla pace, il rispetto delle differenze e il dialogo tra le culture, il sostegno dell'assunzione di responsabilità nonché della solidarietà e della cura dei beni comuni e della consapevolezza dei diritti e dei doveri; potenziamento delle conoscenze in materia giuridica ed economico-finanziaria e di educazione all'autoimprenditorialità
sviluppo di comportamenti responsabili ispirati alla conoscenza e al rispetto della legalità, della sostenibilità ambientale, dei beni paesaggistici, del patrimonio e delle attività culturali
potenziamento delle discipline motorie e sviluppo di comportamenti ispirati a uno stile di vita sano, con particolare riferimento all'alimentazione, all'educazione fisica e allo sport, e attenzione alla tutela del diritto allo studio degli studenti praticanti attività sportiva agonistica
sviluppo delle competenze digitali degli studenti, con particolare riguardo al pensiero computazionale, all'utilizzo critico e consapevole dei social network e dei media nonché alla produzione e ai legami con il mondo del lavoro
potenziamento delle metodologie laboratoriali e delle attività di laboratorio
prevenzione e contrasto della dispersione scolastica, di ogni forma di discriminazione e del bullismo, anche informatico; potenziamento dell'inclusione scolastica e del diritto allo studio degli alunni con bisogni educativi speciali attraverso percorsi individualizzati e personalizzati anche con il supporto e la collaborazione dei servizi socio-sanitari ed educativi del territorio e delle associazioni di settore e l'applicazione delle linee di indirizzo per favorire il diritto allo studio degli alunni adottati, emanate dal Ministero dell'istruzione, dell'università e della ricerca il 18 dicembre 2014
valorizzazione della scuola intesa come comunità attiva, aperta al territorio e in grado di sviluppare e aumentare l'interazione con le famiglie e con la comunità locale, comprese le organizzazioni del terzo settore e le imprese
incremento dell'alternanza scuola-lavoro nel secondo ciclo di istruzione
valorizzazione di percorsi formativi individualizzati e coinvolgimento degli alunni e degli studenti
individuazione di percorsi e di sistemi funzionali alla premialità e alla valorizzazione del merito degli alunni e degli studenti
alfabetizzazione e perfezionamento dell'italiano come lingua seconda attraverso corsi e laboratori per studenti di cittadinanza o di lingua non italiana, da organizzare anche in collaborazione con gli enti locali e il terzo settore, con l'apporto delle comunità di origine, delle famiglie e dei mediatori culturali
definizione di un sistema di orientamento
promozione della costruzione del gruppo di lavoro per migliorare il ben essere a scuola e l'apprendimento generale


AREE DI innovazione:

PRATICHE DI INSEGNAMENTO E APPRENDIMENTO

Per potenziare le pratiche di insegnamento e apprendimento, la nostra scuola ritiene fondamentale la formazione dei docenti, che verterà sulla didattica innovativa e sull’utilizzo di strumenti tecnologici a supporto delle attività. Verranno attivati corsi per l’utilizzo di strumenti e di metodologie innovative come: realtà aumentata, realtà virtuale, utilizzo di stampante e scanner 3D, intelligenza artificiale, robotica, metaverso, coding, gamification, inquiry, tinkering, storytelling e hackathon, debate. Lavorare sulla valutazione di processo.

Area di innovazione
RETI E COLLABORAZIONI ESTERNE
L’acquisto e l’utilizzo di strumenti tecnologici innovativi, provenienti anche dal mondo aziendale, creeranno un potenziamento delle reti e delle collaborazioni con il tessuto industriale del territorio, per rafforzare un rapporto già da tempo consolidato. 


Reti e collaborazioni saranno fondamentali per la formazione continua dei docenti e per il confronto con un mondo in continua evoluzione, come quello industriale.



Attivazione della consultazione del comitato tecnico-scientifico.

Area di innovazione
SPAZI E INFRASTRUTTURE
Per poter raggiungere l’obiettivo dettato da Scuola Futura, verranno utilizzati i fondi del PNRR per migliorare e potenziare gli spazi didattici e laboratoriali dell’istituto. 

E’ previsto l’acquisto di monitor interattivi per implementare la strumentazione digitale di aule e di laboratori e di un numero di tablet/notebook utili per il raggiungimento del rapporto 1 a 3 per studente, insieme ad arredi mobili e strumenti di realtà virtuale/aumentata.


Per gli spazi laboratoriali si provvederà alla progettazione di un unico laboratorio 4.0 fruibile da tutte le classi, che avrà come obiettivo quello di simulare un’attività di industria 4.0, utilizzando strumenti tecnologici e innovativi capaci di sviluppare competenze trasversali.


OFFERTA FORMATIVA:

Insegnamenti attivati

Il Regolamento recante norme per il riordino degli Istituti Tecnici (D.P.R.n.88del15/05/2010) conferma la durata quinquennale del percorso scolastico, che si conclude con il conseguimento del diploma di istruzione secondaria superiore.

I percorsi hanno la seguente struttura:

 un primo biennio articolato, per ciascun anno scolastico, in 660 ore di attività e insegnamenti di istruzione generale e in 396 ore di attività e insegnamenti obbligatori di indirizzo in prima (1056 ore annue); 693 ore di insegnamenti generali e 396 ore di attività e insegnamenti obbligatori di indirizzo in seconda (1089 ore annue), ai fini dell’assolvimento dell’obbligo di istruzione e dell'acquisizione dei saperi e delle competenze di indirizzo in funzione orientativa, anche per favorire la reversibilità delle scelte degli studenti;
un secondo biennio e un quinto anno articolati, per ciascun anno, in 495 ore di attività e insegnamenti di istruzione generale e in 561 ore di attività e insegnamenti obbligatori di indirizzo (1056 ore annuali). In questo triennio, i contenuti specifici dei vari indirizzi vengono approfonditi per assumere connotazioni specifiche che consentano agli studenti di raggiungere, nel quinto anno, una adeguata competenza professionale di settore, idonea anche per la prosecuzione degli studi a livello di istruzione e formazione superiore, con particolare riferimento all’esercizio delle professioni tecniche.
I percorsi si realizzano attraverso metodologie che sviluppano competenze basate sulla didattica di laboratorio, l’analisi e la soluzione dei problemi, il lavoro per progetti. Stage, tirocini e alternanza scuola – lavoro sono strumenti didattici per la realizzazione dei percorsi di studio.